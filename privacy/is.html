<!DOCTYPE html>
<html lang="en">
<head>
    <meta charset="utf-8">
    <title>GHOSTS - PRIVACY</title>
    <meta name="description" content="">
    <meta name="author" content="">
    <meta name="viewport" content="width=device-width, initial-scale=1">
    <link rel="stylesheet" href="../css/normalize.css">
    <link rel="stylesheet" href="../css/skeleton.css">
    <link rel="stylesheet" href="../css/ghosts.css">
    <link rel="icon" type="image/png" href="../images/favicon.png">

</head>
<body>
<div class="container">
<div class="row">
<div class="one-half.column" id="mdcontent" style="font-size: larger; margin-top: 5%">
<div class="langlinks"><a href="./en">English</a> |  <a href="./fr">Français</a> |  <a href="./it">Italiano</a> |  <a href="./de">Deutsch</a> |  <a href="./es">Español</a> |  <a href="./pt-br">Português (Brasil)</a> |  <a href="./zh-CN">简体中文</a> |  <a href="./zh-TW">繁體中文</a> |  <a href="./ja">日本語</a> |  <a href="./ko">한국어</a> |  <a href="./is">Íslenska</a></div>
<br><br>
Persónuverndarstefna
<br> Skilmálar þessir tóku gildi 1. janúar 2022 og voru síðast yfirfarnir 17. janúar 2024.
<br> 
<br> Persónuverndarstefna Ghosts Ehf. er veitt til að fræða þig um hvernig við förum með persónuupplýsingar og um persónuvernd þína. Vegna þess að velgengni forrita okkar er háð því að byggja upp og viðhalda virðingu notenda okkar leggjum við mikla áherslu á að gera ráðstafanir til að vernda friðhelgi þeirra sem nota forritin. Þessi persónuverndarstefna lýsir tegundum upplýsinga sem við söfnum; hvernig við söfnum, notum og deilum upplýsingum; valkostum þínum í tengslum við upplýsingavenjur okkar; og hvernig við verndum upplýsingar þínar.
<br> 
<br> Það kann að vera að þú getir nálgast þjónustugáttir þriðju aðila (þ.m.t. gegnum tengla, auglýsingar eða á annan hátt), þ. á m. samfélagsmiðla eins og Twitter, Facebook og Google+, í forritum okkar. Vinsamlegast hafðu í huga að þessir þriðju aðilar notast við sínar eigin upplýsingavenjur. Við ráðleggjum þér eindregið að lesa persónuverndarstefnur og notkunarskilmála þeirra svo þú skiljir hvernig þeir safni, noti og deili upplýsingum. Við berum hvorki ábyrgð á persónuverndarvenjum þriðju aðila né efni sem finnst á vefsíðum þeirra.
<br> 
<br> ÁBYRGÐARAÐILI OG PERSÓNUVERNDARFULLTRÚI
<br> Hér útskýrum við hver við erum, hvar við erum staðsett, og að við geymum og deilum upplýsingum þínum með þriðju þjónustuaðilum sem eru nauðsynlegir fyrir virkni, þjónustu og aðstoð innan forrita okkar og í tengslum við þau.
<br> 
<br> Við, Ghosts Ehf., staðsett í Reykjavík, Íslandi erum ábyrgðaraðili persónuupplýsinga þinna og upplýsinga þinna sem ekki eru persónubundnar. Við notum þjónustuveitur þriðju aðila til að geyma og vinna með gögn fyrir hönd okkar svo þær geti veitt þær þjónustur sem forrit okkar veita. Yfirleitt er um að ræða PlayFab (US), Apple (US), Google (US), Steam (US), Microsoft (US), Sony PlayStation (US, JPN, UK), Nintendo (JP).
<br> 
<br> Tölvupóstur: ghosts@ghosts.biz
<br> .
<br> TEGUNDIR UPPLÝSINGA SEM VIÐ SÖFNUM
<br> Hér greinum við frá tegundum upplýsinga sem við söfnum frá þér til að veita þjónustu, aðstoð og virkni innan forrita okkar og í tengslum við þau.
<br> 
<br> Við munum reyna að upplýsa þig um gagnasöfnun okkar ásamt tilvist þessarar persónuverndarstefnu á skýran, gagnorðan og auðskiljanlegan hátt á þeim stöðum innan forrita okkar þar sem við söfnum persónuupplýsingum eða við ræsingu þeirra. Ákveðir þú að nota vörur okkar eftir að þér hefur verið tilkynnt um að við söfnum persónuupplýsingum og upplýsingum sem ekki eru persónubundnar jafngildir það samþykki þínu á að við söfnum eftirfarandi upplýsingum, þ.m.t. bæði persónuupplýsingum og upplýsingum sem ekki eru persónubundnar.:
<br> 
<br> Persónuupplýsingar skilgreinast sem upplýsingar sem gera kleift að bera kennsl á þig, en upplýsingar sem ekki eru persónubundnar eru ópersónugreinanlegar upplýsingar.
<br> Upplýsingum sem við söfnum um þig; Við notkun þína á forriti okkar gætum við safnað og geymt upplýsingar svo sem: notandanafn þitt, netfang þitt, nafnið á leikjaveitunni og/eða gælunafn þitt.
<br> Upplýsingum um tækið þitt; Við notkun þína á forriti okkar gætum við safnað upplýsingum sem gera kleift að bera kennsl á vélbúnað þinn og/eða hönnunarlýsingu hans gegnum skráningar um hrun eða villur, svo sem, án þess að tæmandi sé talið, upplausn, kubbasamstæðu, vinnsluminni, auðkennisnúmer netvangs, stýrikerfi og IP-tölu. Við kunnum einnig að safna nafninu á tæki þínu, gerð tækisins, og nafninu á landinu sem þú tengist frá. Við fylgjumst ekki með nákvæmri staðsetningu þinni.
<br> Tækni- og notkunarupplýsingum; Við notkun þína á forriti okkar gætum við safnað frá þér upplýsingum svo sem sjálfgefnu tungumáli, netvangi og samskiptum við forrit okkar svo sem tölfræðilegum skýrslugerðum um notkun.
<br> Notkunarupplýsingum; Við notkun þína á forritum okkar fylgjumst við með frammistöðu forritsins og berum hana saman við samskipti notandans. Því söfnum við einhverju magni notkunarupplýsinga, svo sem lotufjölda, tímalengd lotu, fjölda hruna, villuskýrslum, leikjum sem hefjast og ljúka, efni innan forritsins sem er séð og notað meðan á spilun stendur.
<br> Forrit okkar eru ekki ætluð börnum undir 13 ára aldri, eða þeim aldri sem talinn er barnsaldur í viðeigandi landi, og við söfnum ekki vísvitandi persónuupplýsingum barna. Ef þú ert barn skaltu vinsamlegast annað hvort hætta notkun forrita okkar eða nota þau aftengd við netið ef möguleiki er á. Stefna okkar er að vísvitandi afla hvorki né leyfa börnum undir 13 ára aldri að veita persónuupplýsingar sínar í neinum tilgangi.
<br> 
<br> Við hvetjum foreldra og forráðamenn að gegna virku hlutverki í að fylgjast með notkun barna þeirra á forritunum. Ef við verðum þess áskynja að við höfum óvart safnað persónuupplýsingum um börn undir 13 ára aldri munum við gera ráðstafanir til að eyða þeim upplýsingum án tafar.
<br> 
<br> HVERNIG VIÐ SÖFNUM UPPLÝSINGUM UM ÞIG
<br> Hér greinum við frá því hvernig við söfnum upplýsingum og „aðferðunum“ sem við notum til að safna gögnum frá þér í þeim tilgangi að veita þjónustu, aðstoð og virkni innan forrita okkar og í tengslum við þau.
<br> 
<br> Við kunnum að safna upplýsingum um þig, tæki þitt, og notkun þína með ýmsum hætti:
<br> 
<br> Þegar þú veitir okkur þær. Eins og áður segir söfnum við upplýsingum um þig beint frá þér við vissar aðstæður, þ. á m.:
<br> 
<br> Skráningu aðgangsreiknings; Með notkun einkenna svo sem notandanafns á Steam, auðkennis Apple-tækis, o.s.frv.
<br> Notendaaðstoð og/eða tæknilegar þjónustubeiðnir;
<br> Færslur á stigatöflu
<br> Áskriftir að fréttabréfum, vísunarþjónustu, og aðrar markaðskannanir og tölvupóstsherferðir;
<br> Vörur, þjónustu og/eða áskriftarpantanir;
<br> Þjónustubeiðnir þriðju þjónustuaðila sem eru veittar sem hluti af Forritum okkar;
<br> Að þú nálgist vörur og/eða þjónustu okkar á samfélagsmiðlum eða öðrum þjónustugáttum þriðju aðila; og
<br> Á annan hátt við notkun forrita okkar og annarrar netþjónustu sem krefst persónuupplýsinga fyrir notkun og/eða þátttöku.
<br> Gegnum notkunarskrár, vafrakökur, og svipaða tækni. Við notkun forrita okkar kann Ghosts að safna upplýsingum um notkun þína á og samskiptum þínum við forritin. Meirihluta þessara upplýsinga er safnað og hann geymdur með notkun tækni eins og notkunarskráa og greiningartækja.
<br> 
<br> HVERNIG VIÐ NOTUM UPPLÝSINGAR SEM VIÐ SÖFNUM
<br> Hér greinum við frá því hvernig við notum upplýsingar sem við söfnum frá þér til að veita þjónustu, aðstoð og virkni innan forrita okkar og í tengslum við þau.
<br> 
<br> Við gætum notað upplýsingar sem við söfnum í eftirfarandi tilgangi:
<br> 
<br> Til að búa til aðgang þinn eða bera kennsl á hann, sem gerir þér kleift að birtast á stigatöflunum hjá þér og öðrum notendum.
<br> Til að veita þér tækniaðstoð eða bregðast við spurningum eða athugasemdum þínum;
<br> Í lagalegum tilgangi, t.d. til að framfylgja skilmálum okkar eða koma í veg fyrir svik eða annars konar ólögmætt athæfi;
<br> Til að senda þér viðeigandi og markmiðaðar eða beinar auglýsingar frá Ghosts eða þriðju aðilum;
<br> Til að senda þér tölvupóst um gagnlegar uppfærslur eða kynningar á forritum okkar ásamt öðrum vörum og þjónustu;
<br> Til að fylgjast með og stýra rétti á verðlaunum sem þú kannt að eiga við notkun forrita okkar.
<br> Til að fylgjast með og stýra kaupum sem þú hefur gert og efni sem þú átt rétt á í tengslum við vörur okkar.
<br> HVERNIG UPPLÝSINGUM ÞÍNUM ER DEILT
<br> Hér greinum við frá því hvers vegna við deilum gögnum sem við höfum safnað frá þér til að veita þjónustu, aðstoð og virkni innan forrita okkar og í tengslum við þau.
<br> Stefna okkar er að deila ekki persónuupplýsingum þínum með þriðju aðilum til þeirra nota nema eftirfarandi aðilum eða við eftirfarandi aðstæður:
<br> 
<br> Útgefendum; Við kunnum að veita útgefendum í samstarfi við okkur aðgang að hvers kyns gögnum sem við söfnum: Coatsink eða Thunderful. Þessir aðilar hafa sínar eigin persónuverndarstefnur:
<br> 
<br> Persónuverndarstefna Thunderful
<br> Persónuverndarstefna Coatsink
<br> Þriðju þjónustuaðilum; Við kunnum að nota þjónustuveitur þriðju aðila, svo sem greiðslugáttarfyrirtæki, kerfisþjónustuveitur, og gagnagreiningarfyrirtæki, til að hjálpa okkur að afhenda þér forritin eða betrumbæta þau. Við kunnum að deila persónuupplýsingum þínum með þessum þriðju þjónustuaðilum svo þeir geti veitt okkur þjónustu sína. Auðkenningar- og stigatöflukerfi allra netvanga eru á vegum PlayFab-þjónustu Microsoft.
<br> 
<br> Persónuverndarstefna PlayFab
<br> Notendum samskiptamiðla; Prófíllinn þinn, sem inniheldur notandanafn þitt, kann að vera sýnilegur öðrum notendum samfélagsmiðla þriðju aðila. Auk þess kann að vera að vinir þínir á samfélagsmiðlum geti séð upplýsingar um notkun þína á og samskipti við forrit okkar, t.d. gætu leikjaniðurstöður þínar, stig og upplýsingar af prófíl þínum verið birt sem hluti af markaðsherferð okkar eða í efni frá spilarahópnum.
<br> 
<br> Öðrum notendum forritanna; Einhverjar af persónuupplýsingum þínum (sem prófíll og gælunöfn innihalda) kunna að vera sýnilegar öðrum notendum, gegnum forritin eða vefsíður sem tengjast þeim. Það kann að vera að aðrir notendur geti séð upplýsingar um notkun þína og samskipti, svo sem leikjaniðurstöður þínar, stig og upplýsingar af prófíl þínum svo sem upprunaland.
<br> 
<br> Í lagalegum tilgangi; Við kunnum að afhenda þriðju aðilum persónuupplýsingar þínar ef við teljum í góðri trú að þess sé krafist samkvæmt lögum eða til að veita eftirlitsaðilum eða löggæsluyfirvöldum aðstoð. Einnig kann að vera að við afhendum þriðju aðilum persónuupplýsingar þínar í þeim tilgangi að vernda réttindi eða eignir þriðja aðila eða Ghosts Ehf., þ.m.t. til að framfylgja skilmálum okkar.
<br> 
<br> Vegna sölu eða samruna; Verði mikil umskipti á rekstri Ghosts Ehf. í tengslum við viðskipti, svo sem samruna, kaup af öðru fyrirtæki, eða sölu á eignum þess, kann að vera að við framseljum persónuupplýsingar þínar síðari handhafa meðan á umskiptunum stendur. Taki persónuverndarvenjur Ghosts Ehf. veigamiklum breytingum vegna umskiptanna munum við breyta persónuverndarstefnunni. Persónuupplýsingarnar sem þú lagðir fram áður verða áfram meðhöndlaðar í samræmi við síðustu útgáfu persónuskilmálanna sem þú samþykktir nema þú haldir áfram að nota forritin, en áframhaldandi notkun skal jafngilda samþykki nýrra persónuverndarvenja.
<br> 
<br> ÖRYGGI UPPLÝSINGA ÞINNA
<br> *Hér greinum við frá aðferð okkar til að vernda gögn sem við höfum safnað frá þér til að veita þjónustu, aðstoð og virkni innan forrita okkar og í tengslum við þau.
<br> 
<br> Við fullyrðum ekki að við förum eftir neinum sérstökum, sjálfstæðum gildum um bestu venjur, en þó beitum við viðeigandi raunlægum og rafrænum varúðarráðstöfunum til að vernda upplýsingar þínar. Til dæmis verndum við kerfin okkar með notkun eldveggja og dulkóðunarkerfisins Secure Socket Layer (SSL). Í næstum öllum tilfellum reiðum við okkur á marktækt fágaðri öryggiskerfi þriðju þjónustuaðila til að vernda persónuupplýsingar þínar. Við geymum persónuupplýsingar þínar hvorki á okkar eigin raunlægu þjónum né í kerfum okkar.
<br> 
<br> Þótt við gerum viðeigandi ráðstafanir gegn mögulegri öryggisáhættu er ekki til neitt „fullkomið öryggi“ á internetinu og því getum við ekki ábyrgst að óheimill aðgangur, hakk, gagnatap, eða annars konar öryggisrof muni aldrei eiga sér stað. Við mælum eindregið með að þú gerir ráðstafanir til að hámarka upplýsingaöryggi, t.d. að deila ekki innskráningarupplýsingum þínum og að skrá þig út úr aðgangsreikningi þínum þegar þú hefur lokið notkun forrita okkar.
<br> 
<br> Við geymum upplýsingar þínar í Bandaríkjunum og öðrum ríkjum. Þú samþykkir slíka geymslu ásamt flutningi upplýsinga frá einu svæði til annars.
<br> 
<br> Við munum gera viðeigandi ráðstafanir til að krefjast þess að allir þriðju aðilar sem þú heimilar okkur að deila persónuupplýsingum þínum með fari að skilmálum þessarar persónuverndarstefnu.
<br> 
<br> GEYMSLUTÍMI
<br> Hér greinum við frá því hversu lengi við kunnum að geyma gögn sem við höfum safnað frá þér til að veita þjónustu, aðstoð og virkni innan forrita okkar og í tengslum við þau.
<br> 
<br> Við munum einungis geyma persónuupplýsingar þínar og upplýsingar þínar sem ekki eru persónubundnar svo lengi sem þörf er á að geyma þær til að veita þér þjónustu forritanna. Við kunnum að eyða slíkum gögnum hvenær sem er, án tilkynningar til þín.
<br> 
<br> VALKOSTIR ÞÍNIR OG RÉTTINDI
<br> Hér greinum við frá valkostum þínum og réttindum í tengslum við gögn sem við höfum safnað frá þér.
<br> 
<br> Ghosts býður þér upp á ýmsa valkosti til að stýra notkun og deilingu upplýsinga þinna, þ. á m. persónuupplýsinga þinna.
<br> 
<br> Þú átt einnig eftirfarandi rétt samkvæmt GDPR-reglugerð ESB og CCPA;
<br> 
<br> Réttinn til aðgangs að persónuupplýsingum um þig sem við búum yfir. Réttinn til leiðréttingar, til að leiðrétta allar rangar upplýsingar í tengslum við gögn um þig sem við búum yfir. Réttinn til að eyða („réttinn til að gleymast“), til að láta eyða gögnum þínum. Réttinn til að takmarka vinnslu. Réttinn til flytja eigin gögn. Réttinn til að andmæla. Réttinn til að leggja fram kvörtun hjá lögbærum eftirlitsaðila.
<br> 
<br> Vakni hjá þér einhverjar beiðnir, spurningar eða áhyggjur í tengslum við persónuverndarstefnu okkar eða upplýsingavenjur okkar almennt skaltu hafa samband:
<br> 
<br> Með tölvupósti á ghosts@ghosts.biz.
<br> 
<br> Til að vernda friðhelgi þína og öryggi þitt munum við gera viðeigandi ráðstafanir til að staðfesta hver þú ert áður en við veitum þér aðgang eða gerum breytingar. Þetta kann að innihalda að við þurfum að safna frekari upplýsingum frá þér til að staðfesta að þú sért ekki að villa á þér heimildir. Því miður getum við ekki alltaf ábyrgst að slíkar breytingar endurspeglist í öllum útgáfum af upplýsingum þínum sem við höfum áður geymt. Við munum svara beiðni neytanda innan 30 daga eftir að hún berst ef unnt er að sannprófa hana.
<br> 
<br> GREINARGERÐIR UM PERSÓNUVERND Í KALIFORNÍU OG „DO NOT TRACK“ („EKKI FYLGJAST MEÐ“) MERKI
<br> Í sumum tilfellum ættu íbúar Kaliforníu rétt á að óska eftir upplýsingum frá okkur um það hvernig við deilum persónuupplýsingum með þriðju aðilum í þeim tilgangi að þeir noti þær til beinnar markaðssetningar. Hins vegar deilum við persónuupplýsingum þínum ekki með þriðju aðilum til notkunar í beina markaðssetningu. Við samþykkjum ekki „Do Not Track“ („Ekki fylgjast með“) beiðnir. Samkvæmt CCPA-lögum máttu einungis gera beiðni um persónuupplýsingar tvisvar á sérhverju 12 mánaða tímabili og við verðum að safna upplýsingum um þig svo við getum staðfest hver þú ert til að afgreiða upplýsingabeiðni þína.
<br> 
<br> Vakni hjá þér spurningar um starfsvenjur okkar skaltu vinsamlegast hafa samband:
<br> 
<br> Með tölvupósti á ghosts@ghosts.biz.
</div>
</div>
</div>
</body>
</html>
