<!DOCTYPE html>
<html lang="en">
<head>
    <meta charset="utf-8">
    <title>GHOSTS - TERMS OF SERVICE</title>
    <meta name="description" content="">
    <meta name="author" content="">
    <meta name="viewport" content="width=device-width, initial-scale=1">
    <link rel="stylesheet" href="../css/normalize.css">
    <link rel="stylesheet" href="../css/skeleton.css">
    <link rel="stylesheet" href="../css/ghosts.css">
    <link rel="icon" type="image/png" href="../images/favicon.png">
</head>
<body>
<div class="container">
<div class="row">
<div class="one-half.column" id="mdcontent" style="font-size: larger; margin-top: 5%">
<div class="langlinks"><a href="./en">English</a> |  <a href="./fr">Français</a> |  <a href="./it">Italiano</a> |  <a href="./de">Deutsch</a> |  <a href="./es">Español</a> |  <a href="./pt-br">Português (Brasil)</a> |  <a href="./zh-CN">简体中文</a> |  <a href="./zh-TW">繁體中文</a> |  <a href="./ja">日本語</a> |  <a href="./ko">한국어</a> |  <a href="./is">Íslenska</a></div>
<br><br>
Þjónustuskilmálar
<br> Skilmálar þessir tóku gildi 1. janúar 2022 og voru síðast yfirfarnir 17. janúar 2024.
<br> 
<br> Þjónustuskilmálarnir („Skilmálarnir“) eru samkomulag milli þín og Ghosts Ehf., sem er staðsett í Reykjavík, Íslandi. Ghosts Ehf., ásamt fulltrúum okkar, hlutdeildaraðilum, samstarfsaðilum, hluthöfum, samrekstraraðilum, verktökum (þriðju aðilum), starfsfólki, leyfishöfum, leyfisveitendum og umboðsaðilum, veitir þér forritin háð eftirfarandi skilmálum, sem þú viðurkennir og samþykkir með notkun forritanna. Skilmálar þessir innihalda persónuverndarstefnu okkar, sem er einnig að finna á vefsíðu okkar.
<br> 
<br> Við kunnum að breyta skilmálum þessum af og til, alfarið að eigin ákvörðun. Vinsamlegast lesið reglulega yfir gildandi útgáfu þessara skilmála. Með áframhaldandi notkun forritanna eftir að við birtum breytta útgáfu af þessum skilmálum viðurkennir þú og samþykkir slíkar breytingar.
<br> 
<br> Þú samþykkir að ganga inn í skilmála þessa með rafrænum hætti ásamt geymslu gagna í tengslum við skilmála þessa á rafrænu formi.
<br> 
<br> Við notkun forritanna skal lúta öllum birtum reglum, leiðbeiningum fyrir nethópa eða stefnum. Slíkar reglur, leiðbeiningar og stefnur eru hér með felldar inn í skilmála þessa með tilvísun. Við kunnum einnig að bjóða upp á önnur forrit, leiki eða vefsíður sem lúta öðrum skilmálum.
<br> 
<br> Þú lýsir því einnig yfir að þú sért 18 ára eða eldri. Ef þú ert undir 18 ára aldri er þér eingöngu heimilt að nota forritin undir eftirliti foreldris eða forsjármanns. Foreldri eða forsjármaður þinn verður fyrst að yfirfara og samþykkja þessa skilmála. Ef þú ert undir 13 ára aldri eða á þeim aldri sem telst barnsaldur í þínu landi skaltu vinsamlegast ekki leggja fram neinar persónuupplýsingar til okkar, eins og fram kemur í persónuverndarstefnu okkar.
<br> 
<br> Ghosts Ehf. veitir þér persónuleg, takmörkuð réttindi og leyfi án einkaréttar til að setja upp, geyma og spila forrit okkar, þ. á m. endurbætur og uppfærslur, EINUNGIS til persónulegrar notkunar og ánægju. Forrit okkar eru ekki seld eða gefin þér eða framseld þér á annan hátt.
<br> 
<br> Ghosts Ehf. veitir forrit sín á grundvelli þess ástands sem þau eru í, án ábyrgðar og með öllum göllum. Meðan Forrit okkar eru fáanleg munum við reyna að lagfæra og endurbæta þau reglulega, en forritin eru fyrst og fremst veitt á grundvelli þess ástands sem þau eru í.
<br> 
<br> 
<br> Veiting leyfis samkvæmt þessum skilmálum er einkum bundin eftirfarandi skilyrðum:
<br> Að þú hafir samþykkt allar skyldur sem koma fram í skilmálum þessum, ásamt öllum viðbótarkröfum, reglum eða skyldum sem kunna að eiga við um það/þau forrit sem þú notar, sem notkun þín á forritinu/-unum staðfestir;
<br> 
<br> Að þú munir uppfylla alla skilmálana þar til þú hefur lokið notkun forritsins/-anna með því að eyða öllum hlutum forritsins/-anna af vélbúnaði þínum ásamt skrám tengdum forritinu/-unum;
<br> 
<br> Að notkun þín á forritinu/-unum sé einvörðungu persónuleg og notist við gilt eintak af stýrikerfi sem forritið var hannað til notkunar á; og
<br> 
<br> Að þú munir forðast notkun hakks, rofs (e. cracks), yrkja (e. bots), eða hugbúnaðar þriðja aðila sem kann að breyta, tímabundið eða varanlega, kóða eða notandaviðmóti forritsins/-anna, hvort sem það er í staðbundnu tæki þínu eða á netþjónum sem gera notkun einhverra hluta forritsins/-anna mögulega.
<br> 
<br> UM FORRIT OKKAR
<br> Við veitum notendum aðgang að gagnvirkum hugbúnaði sem kann m.a. að miðla fjölspilun tölvuleikja á ýmsum netvöngum. Forritin kunna að vera fáanleg beint eða gegnum þjónustugáttir þriðju aðila, svo sem Steam. Þjónustugáttir þriðju aðila gætu krafist þess að þú hlaðir niður og setjir upp hugbúnað og stofnir aðgang áður en þú hleður niður forritunum. Við búum til Ghosts-hliðaraðgang fyrir þig, sem er tengdur við aðgang þinn að þjónustugátt þriðja aðila, þú berð ábyrgð á að halda lykilorðum og notandanöfnum þínum leyndum á þjónustugáttum þriðju aðila, og þú berð ein(n) fulla ábyrgð á öllum athöfnum sem fara fram undir þínu lykilorði eða notandanafni. Ef þú átt samskipti við okkur eða við þriðju þjónustuaðila og veitir okkur (eða viðeigandi þriðju aðilum) upplýsingar um þig, þ.m.t. samskiptaupplýsingar, ævisögulegar upplýsingar, og upplýsingar um kreditkort eða annars konar greiðslumáta, samþykkir þú að allar upplýsingar sem þú veitir séu réttar, tæmandi og uppfærðar. Þú munt fara yfir allar stefnur og samninga sem eiga við um notkun þjónustu þriðju aðila.
<br> 
<br> Þú viðurkennir hér með að við notkun forrita okkar gæti tækið þitt tengst við eða notað gagnanet þriðju aðila, sem kann að skapa gjöld í samræmi við notkun þína á þessum netum. Sé tækið þitt tengt símafyrirtæki þriðja aðila munu venjuleg gjöld þess fyrirtækis gilda áfram, svo sem gjöld fyrir textaskilaboð og breiðbandsnotkun yfir hámarki. Hyggist þú farga tækinu eða gefa það samþykkirðu að fjarlægja og eyða forritunum fyrst.
<br> 
<br> HÖFUNDARRÉTTARBROT
<br> Við hjá Ghosts Ehf. elskum að búa til ný hugverk, þau eru eins og börnin okkar, og við elskum hugverk annarra og virðum það að þeir hafi einnig lagt heilmikla vinnu, ástríðu og tár í að skapa sína eigin heima. Ef þú telur að höfundarréttarvarið verk í þinni eigu hafi verið afritað eða notað á annan hátt sem brýtur í bága við höfundarrétt viljum við endilega að þú látir okkur vita. Vinsamlegast sendu tölvupóst á ghosts@ghosts.biz.
<br> 
<br> Athugaðu að til að tilkynning þín um höfundarréttarbrot hafi tilætluð áhrif verður hún að vera í samræmi við bandarísk lög um höfundarrétt á stafrænu efni (e. Digital Millennium Copyright Act) („DMCA-lög“). Mælt er með að þú kynnir þér 17 U.S.C. kafla 512(c)(3) af DMCA-lögunum eða ráðfærir þig við lögfræðing áður en þú sendir tilkynningu sem inniheldur eftirfarandi:
<br> 
<br> Rafræna eða skannaða undirskrift aðila sem hefur heimild til að aðhafast fyrir hönd eiganda höfundarréttarins;
<br> 
<br> Lýsingu á höfundarréttarvarða verkinu sem haldið er fram að réttur hafi verið brotinn í tengslum við;
<br> 
<br> Lýsingu á efninu sem haldið er fram að hafi brotið höfundarrétt eða sé vettvangur brotsins og sem á að fjarlægja eða fjarlægja aðgang að, og nægjanlegar upplýsingar til að gera okkur kleift að finna efnið;
<br> 
<br> Nægjanlegar upplýsingar til að gera okkur kleift að hafa samband við þig, svo sem símanúmer og netfang;
<br> 
<br> Yfirlýsingu um að þú teljir í góðri trú að kærð notkun efnisins hafi ekki verið heimiluð af eiganda höfundarréttarins eða umboðsaðila hans eða ekki verið heimil samkvæmt lögum; og
<br> 
<br> Yfirlýsingu þess efnis að upplýsingarnar í tilkynningunni séu réttar, og að viðlögðum drengskap, að aðilinn sem leggi fram kæruna hafi heimild til að aðhafast fyrir hönd eiganda einkaréttar sem meint brot á við um.
<br> 
<br> Vinsamlegast sendu tilkynningu um höfundarréttarbrot á ghosts@ghosts.biz
<br> 
<br> Vinsamlegast athugaðu að DMCA-lög kveða á um að þú gætir borið ábyrgð á tjóni (þ. á m. kostnaði og lögfræðikostnaði) ef þú gefur vísvitandi ranga hugmynd um að efni eða athafnir brjóti höfundarrétt.
<br> 
<br> Vinsamlegast athugaðu einnig að upplýsingarnar sem koma fram í tilkynningu þinni um höfundarréttarbrot kunna að verða afhentar aðilanum sem ber ábyrgð á efninu sem meint brot á við um.
<br> 
<br> EFNI BIRT AF NOTENDUM - ALGENGAR SPURNINGAR
<br> Hvert á ég að senda tillögur og hugmyndir?
<br> Við elskum að fá hugmyndir og tillögur frá ykkur. Discord er án efa besti staðurinn til að bera saman bækur ykkar og deila hugmyndum með öllum aðdáendahópnum. Auk þess er indæll hópur til að deila þeim með í spjallþráðunum á Steam. Leikjahönnuðirnir í teyminu okkar heimsækja Discord- og Steam-hópana reglulega. Þeir fylgjast grannt með, stundum mjög hljóðlega, þeim hugmyndum sem eru frumlegastar og ná mestum vinsældum hjá aðdáenda- og spilarahópnum okkar. Slíkar hugmyndir og tillögur gefa okkur oft innblástur. Fyrir sérkennilega tilviljun uppgötvum við oft að teymið okkar sé að fá sömu hugmyndir og samfélagið er að leggja til. Stundum virka hugmyndir frábærar á yfirborðinu. Stundum gengur einfaldlega ekki að fá þær til að virka, stundum gengur það. Í framtíðinni gætuð þið séð hluta af leiknum sem eru mjög svipaðir eða nánast alveg eins og hugmyndir sem hafa verið lagðar til. Þetta þýðir ekki endilega að við höfum notað hugmynd sem var send til okkar; mjög oft erum við þegar með áætlaðan lista af atriðum sem við viljum bæta við leikinn og við kunnum að setja þau í forgang sem samfélagið stakk einnig upp á og sem nutu vinsælda þar. Hins vegar áskilum við okkur alltaf rétt til að móta forrit okkar einungis eftir okkar höfði. Forrit okkar eru börn okkar og við elskum þau mjög mikið. Við elskum að deila upplýsingum og skoðunum með samfélaginu en við ákveðum hvað fer og fer ekki í forritin okkar.
<br> 
<br> Má ég búa til umsamin verk, handrit, myndasögur, skáldsögur o.s.frv. sem byggja á leikjum ykkar?
<br> Nei. Ghosts áskilur sér rétt til að þróa hugverk sín yfir á aðra miðla. Við viljum bjóða spilurum okkar sögu og heim sem eru samkvæm sjálfum sér, og tryggja að söguheimurinn verði kannaður og víkkaður á eins vandaðan hátt og mögulegt er. Verk sem þú skapar byggt á forritum og hugverkum okkar eru einungis þér til persónulegrar notkunar og í sköpunarskyni. Þú mátt deila þessum verkum með öðrum en ekki í gróðaskyni og þú mátt ekki kynna þessi verk sem viðurkennda aðlögun eða umsamið verk frá Ghosts. Helst viljum við að þú merkir þín eigin verk skýrt sem „aðdáendaverk“.
<br> 
<br> Má ég búa til og/eða dreifa hakk- og svindlkóðum fyrir leikina ykkar?
<br> Nei. Ghosts styður hvorki né leggur blessun sína yfir notkun eða dreifingu svindl- og/eða hakkkóða til notkunar í leikjum okkar undir neinum kringumstæðum.
<br> 
<br> Þarf ég að birta einhverjar lögbirtingar og lagalega fyrirvara á síðunni minni þegar ég tala um leiki ykkar eða Ghosts?
<br> Já. Þú verður að innihalda allar tilkynningar um höfundarrétt og vörumerki ásamt öðrum tilkynningum eftir því sem við á.
<br> 
<br> LAUSN ÁGREININGSMÁLA
<br> Við hjá Ghosts reynum ávallt að hegða okkur samkvæmt bestu viðskiptaháttum og vera til góðs í samfélagi heimsins. Hins vegar skiljum við að ágreiningur geti því miður risið. Í þeim tilgangi að flýta fyrir lausn milli allra aðila og minnka kostnað og tíma sem allur ágreiningur felur í sér förum við fram á að allir aðilar geri fyrst viðeigandi tilraun til að semja um allan ágreining óformlega í a.m.k. þrjátíu (30) daga áður en annar hvor aðili setur af stað gerðardóm eða dómsmeðferð.
<br> 
<br> Samningaviðræður munu hefjast við móttöku skriflegrar tilkynningar frá aðilanum sem leggur fram kvörtunina.
<br> 
<br> Senda verður tilkynningar rafrænt á ghosts@ghosts.biz
<br> 
<br> SKAÐLEYSI
<br> Þú munt halda okkur skaðlausum fyrir hvers kyns kröfum, tapi, skaðabótakröfum, skuldum, kostnaði og útgjöldum þriðju aðila (þ.m.t. viðeigandi lögmannskostnaði) sem tengjast eða stafa af sambandinu milli þín og okkar sem lýst er í skilmálum þessum, þ.m.t. hvers kyns broti á þeim yfirlýsingum og ábyrgðum sem skilmálar þessir kveða á um, eða broti þínu á hvers kyns réttindum annarra, samningum eða skuldbindingum við aðra, yfirlýsingum eða ábyrgðum gagnvart öðrum sem tengjast á einhvern hátt forritunum og/eða efni þeirra. Þú samþykkir hér með að við höfum einvörðungu rétt á og skuldbindingu til að stjórna málsvörn gegn slíkum kröfum eða málaferli, þ.m.t. rétt til að velja lögmann og til að semja um slíkar kröfur eða málaferli.
<br> 
<br> LAGALEGIR FYRIRVARAR
<br> NOTKUN ÞÍN Á FORRITUNUM ER ALFARIÐ Á ÞÍNA ÁBYRGÐ. VIÐ VEITUM FORRITIN Á GRUNDVELLI ÞESS ÁSTANDS SEM ÞAU ERU Í OG ÞESS AÐGENGIS SEM ER FYRIR HENDI. AÐ ÞVÍ MARKI SEM LÖG HEIMILA AFSÖLUM VIÐ OKKUR SKÝLAUST ALLRI ÁBYRGÐ AF HVERS KYNS TAGI, BEINNI EÐA ÓBEINNI, SEM TENGIST FORRITUNUM OG VÖRUM EÐA ÞJÓNUSTU SEM UNNT ER AÐ KAUPA GEGNUM FORRITIN, Þ.M.T., ÁN TAKMÖRKUNAR, ÓBEINNI ÁBYRGÐ Á SÖLUHÆFI, HÆFI TIL ÁKVEÐINS TILGANGS, OG BROTLEYSI. ÞÚ BERÐ ALLA ÁBYRGÐ Á TJÓNI Á TÆKI ÞÍNU EÐA TÖLVUKERFI EÐA TAPI Á GÖGNUM SEM ORSAKAST AF NOTKUN ÞINNI Á FORRITUNUM.
<br> 
<br> VIÐ ÁBYRGJUMST EKKI AÐ (1) FORRITIN MUNI MÆTA ÞÖRFUM ÞÍNUM; (2) FORRITIN VERÐI ÁN TRUFLANA, HRAÐVIRK, ÖRUGG EÐA VILLULAUS; (3) NIÐURSTÖÐUR FORRITANNA VERÐI RÉTTAR EÐA ÁREIÐANLEGAR; (4) NEINAR VÖRUR, ÞJÓNUSTA EÐA EFNI SEM ÞÚ KAUPIR EÐA ÖÐLAST GEGNUM FORRITIN MUNI STANDA UNDIR GÆÐAVÆNTINGUM ÞÍNUM; EÐA (5) FORRITIN, NETÞJÓNAR OKKAR, EÐA SKILABOÐ SEM VIÐ SENDUM VERÐI LAUS VIÐ VÍRUSA EÐA AÐRA SKAÐLEGA ÞÆTTI.
<br> 
<br> ENGAR UPPLÝSINGAR SEM ÞÚ FÆRÐ FRÁ OKKUR EÐA GEGNUM FORRITIN SKULU SKAPA NEINA ÁBYRGÐ SEM EKKI KEMUR SKÝRT FRAM Í ÞESSUM SKILMÁLUM.
<br> 
<br> TAKMÖRKUN ÁBYRGÐAR
<br> 
<br> AÐ ÞVÍ MARKI SEM LÖG HEIMILA VERÐUM VIÐ EKKI GERÐ ÁBYRG GAGNVART ÞÉR FYRIR NEINU TAPI EÐA TJÓNI AF NEINU TAGI SEM HLÝST AF EFTIRFARANDI:
<br> 
<br> AÐ TEFJA, HAFNA EÐA FJARLÆGJA EITTHVAÐ/ALLT EFNI HVENÆR SEM ER AF HVAÐA ÁSTÆÐU SEM ER EÐA ENGRI TILTEKINNI ÁSTÆÐU, MEÐ EÐA ÁN TILKYNNINGAR TIL ÞÍN;
<br> 
<br> AÐ BREYTA FORRITUNUM (EÐA EINHVERJUM HLUTA ÞEIRRA) EÐA TAKA ÞAU ÚR UMFERÐ, TÍMABUNDIÐ EÐA VARANLEGA, MEÐ EÐA ÁN TILKYNNINGAR TIL ÞÍN AF HVAÐA ÁSTÆÐU SEM ER EÐA ENGRI TILTEKINNI ÁSTÆÐU;
<br> 
<br> AÐ FJARLÆGJA AÐGANG ÞINN AÐ FORRITUNUM TAFARLAUST AF HVAÐA ÁSTÆÐU SEM ER EÐA ENGRI TILTEKINNI ÁSTÆÐU, MEÐ EÐA ÁN TILKYNNINGAR TIL ÞÍN;
<br> 
<br> NÁKVÆMNI, GAGNSEMI EÐA TILTÆKILEIKA EINHVERRA UPPLÝSINGA SEM ERU BIRTAR Í FORRITUNUM EÐA GEGNUM ÞAU, Þ.M.T., ÁN ÞESS AÐ TÆMANDI SÉ TALIÐ, HVERS KYNS UPPLÝSINGAR TENGDAR VERÐBRÉFAVIÐSKIPTUM EÐA FJÁRFESTINGUM;
<br> 
<br> HVERS KYNS NOTENDAEFNI SEM EKKI ER SKRÁÐ, EÐA ER EYTT; EÐA
<br> 
<br> HVERS KYNS TAPI EÐA TJÓNI SEM ÞÚ VERÐUR FYRIR VEGNA SAMSKIPTA ÞINNA VIÐ AÐRA NOTENDUR FORRITANNA, AUGLÝSINGAR EÐA ÞJÓNUSTU ÞRIÐJU AÐILA, EÐA VEFSÍÐUR ÞRIÐJU AÐILA SEM ÞÚ FINNUR Í FORRITUNUM EÐA GEGNUM ÞAU, Þ. Á M. GREIÐSLU FYRIR OG AFHENDINGAR TENGDRA VARA EÐA ÞJÓNUSTU, OG ALLRA ANNARRA SKILMÁLA, STEFNA, ÁBYRGÐA EÐA YFIRLÝSINGA Í TENGSLUM VIÐ SLÍK VIÐSKIPTI.
<br> 
<br> Í ENGUM TILVIKUM VERÐUM VIÐ GERÐ ÁBYRG GAGNVART ÞÉR FYRIR NEINU TILFALLANDI, ÓBEINU, REFSIKENNDU, LÖGBOÐNU, UPPBÓTARKENNDU, SÉRSTÖKU EÐA AFLEIDDU TJÓNI (Þ.M.T. TJÓNI SEM STAFAR AF HAGNAÐARTAPI, TAPI Á VIÐSKIPTAVILD, RÖSKUN, TAPI Á REKSTRARUPPLÝSINGUM EÐA ANNARS KONAR FJÁRHAGSLEGU TAPI) Í TENGSLUM VIÐ KRÖFU EINSTAKLINGS EÐA HÓPLÖGSÓKN, EÐA HVERS KONAR TAP, SKAÐA, AÐGERÐ, MÁLSSÓKN EÐA ANNARS KONAR DÓMSMÁL SEM TENGIST EÐA RÍS AF ÞESSUM SKILMÁLUM, JAFNVEL ÞÓTT VIÐ HÖFUM FENGIÐ TILKYNNINGU UM MÖGULEIKA Á SLÍKU TJÓNI, HVORT SEM AÐGERÐIN BYGGIR Á SAMNINGI, BROTI Á HUGVERKARÉTTINDUM, MISGERÐ, VANRÆKSLU EÐA ÖÐRUM FORSENDUM. ÞÚ SAMÞYKKIR AÐ HÖFÐA EKKI MÁL SEM SAMRÆMIST EKKI OFANGREINDUM TAKMÖRKUNUM ÁBYRGÐAR.
<br> 
<br> Í SUMUM LÖGSÖGUM KANN AÐ VERA ÓHEIMILT AÐ SETJA ÁKVEÐNAR TAKMARKANIR Á ÁBYRGÐ. ÁKVARÐI EINHVER DÓMSTÓLL AÐ LÖG SLÍKRAR LÖGSÖGU EIGI VIÐ SKAL ÁBYRGÐ OKKAR TAKMÖRKUÐ AÐ ÞVÍ MARKI SEM LÖG HEIMILA.
<br> 
<br> LAUSN
<br> KOMI TIL ÁGREININGS MILLI ÞÍN OG EINS EÐA FLEIRI NOTENDA FORRITANNA, EÐA ÞRIÐJA AÐILA SEM VEITIR AUGLÝSINGAR EÐA ÞJÓNUSTU Í TENGSLUM VIÐ, Í, EÐA GEGNUM FORRITIN, EÐA EINHVERS AÐILA SEM VEITIR VEFSÍÐU EÐA FORRIT SEM FORRITIN INNIHALDA TENGIL Í, LEYSIR ÞÚ OKKUR UNDAN KRÖFUM OG TJÓNI (TILFALLANDI, ÓBEINU, REFSIKENNDU, LÖGBOÐNU, UPPBÓTARKENNDU, SÉRSTÖKU EÐA AFLEIDDU) AF ÖLLU TAGI, ÞEKKTU OG ÓÞEKKTU, SEM RÍS AF EÐA TENGIST Á NOKKURN HÁTT ÞEIM ÁGREININGI SEM VIÐ Á.
<br> 
<br> GILDANDI LÖG
<br> Skilmálar þessir og samband þitt við okkur skulu lúta íslenskum lögum, sem samningur sem er að fullu framkvæmdur, umsaminn og löggiltur samkvæmt þeim, ásamt viðeigandi ríkislögum Íslands. Þú samþykkir að (i) Forritin skuli eingöngu teljast staðsett á Íslandi; og (ii) Forritin skuli teljast óvirk forrit sem framkalla ekki lögsögu yfir okkur, hvorki sérstaka né almenna, í umdæmum öðrum en Íslandi.
<br> 
<br> Allan ágreining sem rís af eða í tengslum við notkun þína á forritunum eða þessum skilmálum skal leggja fram fyrir dómstóla Íslands. Þú samþykkir hér með lögsögu og varnarþing í þessum dómstól.
<br> 
<br> Þótt lög kveði á um annað verður að leggja inn allar kröfur eða málshöfðanir sem rísa af eða í tengslum við notkun þína á forritunum eða þessum skilmálum innan eins árs frá því að slíkar kröfur eða málshöfðanir myndast, en annars fyrnist réttur til málshöfðunar varanlega. Unnt verður að bæta upp allar kröfur af þinni hálfu í tengslum við þessa skilmála með greiðslu fébóta og í engum tilvikum munt þú eiga rétt á lögbanni eða annars konar inngripum dómstóls í starfsemi okkar (e. equitable relief).
<br> 
<br> TILKYNNING FYRIR NOTENDUR Í KALIFORNÍU
<br> Samkvæmt gr. 1789.3 í lögum Kaliforníu um meðferð einkamála (e. California Civil Code) eiga notendur forritanna í Kaliforníu rétt á eftirfarandi tilkynningu um neytendarétt: Hafa má samband við kvörtunaraðstoð innan neytendaþjónustudeildar hjá neytendastofu Kaliforníu (e. The Complaint Assistance Unit of the Division of Consumer Services of the California Department of Consumer Affairs) skriflega á 400 R Street, Suite 1080, Sacramento, Kaliforníu 95814, Bandaríkjunum, eða í síma (916) 445-1254 eða (800) 952-5210.
<br> 
<br> ÖNNUR ÁKVÆÐI
<br> Skilmálar þessir fela í sér heildarsamninginn milli þín og Ghosts Ehf. og gilda um notkun þína á forritunum.
<br> 
<br> Skilmálar þessir ganga framar öllum fyrri samningum milli þín og okkar um forritin.
<br> 
<br> Skilmálar þessir og þau réttindi, hlunnindi og skyldur sem þeir kveða á um eru að fullu framseljanlegir af okkur og verða bindandi fyrir síðari handhafa og framsalshafa og koma þeim til góða.
<br> 
<br> Enginn samningsaðili, né neinn af lögmönnum samningsaðilanna, skal talinn höfundur samnings þessa í þeim tilgangi að túlka eitthvert ákvæði samningsins í hvers kyns dómsmáli eða annars konar málshöfðun sem kann að vera lögð fram milli aðilanna.
<br> 
<br> Nema sérstaklega sé kveðið á um annað í þessum skilmálum skulu engir þriðju aðilar teljast rétthafar þessa samnings. Til aukins skýrleika teljast hlutdeildarfélög, fulltrúar, stjórnendur, samstarfsaðilar, samrekstraraðilar, starfsfólk og umboðsaðilar Ghosts til þriðju aðila sem eru rétthafar.
<br> 
<br> Ekkert umboð, samstarf, samrekstur, samband milli starfsmanns og vinnuveitanda eða milli sérleyfisveitanda og sérleyfishafa er ætlað eða lagt fram með þessum skilmálum.
<br> 
<br> Misbrestur af okkar hálfu á að framfylgja einhverjum rétti eða ákvæði þessara skilmála skal ekki jafngilda undanþágu frá viðeigandi rétti eða ákvæði. Undanþága frá einhverjum rétti eða ákvæði þessara skilmála verður að vera skrifleg.
<br> 
<br> Sé niðurstaða valdbærs dómstóls að eitthvert ákvæði þessara skilmála sé ógilt skal dómstóllinn engu að síður reyna að þjóna vilja samningsaðila eins og hann endurspeglast í ákvæðinu, og önnur ákvæði þessara skilmála skulu halda fullu gildi sínu.
<br> 
<br> Fyrirsagnir í skilmálum þessum eru einvörðungu til hægðarauka og hafa ekkert laga- eða samningsgildi.
<br> 
<br> Við kunnum að fella skilmála þessa úr gildi af hvaða ástæðu sem er eða engri tiltekinni ástæðu hvenær sem er með tilkynningu í forritunum, í tölvupósti, eða á öðru samskiptaformi. Slík gildislok munu fara fram án þess að skerða rétt, úrræði, takmarkanir á ábyrgð, afsöl ábyrgðar, kröfur eða varnir okkar í tengslum við skilmála þessa. Við gildislok þessara skilmála munt þú ekki lengur hafa rétt á aðgangi þínum, kóða þínum eða efni sem þú birtir. Við munum ekki hafa neina skyldu til að aðstoða þig við að færa gögnin þín eða efnið sem þú birtir og við gætum valið að geyma ekki afrit af neinu efni sem þú birtir. Við berum ekki ábyrgð á að eyða efni sem þú birtir. Athugaðu að jafnvel þótt efni sem þú birtir verði eytt af virkum netþjónum okkar kann það að vera áfram í gagnasafni okkar (en þó höfum við enga skyldu til að geyma eða afrita efni sem þú birtir).


</div>
</div>
</div>
</body>
</html>
